---
layout: post
title: 'På besök hos mina analoga föräldrar'
tags: [general,in-swedish]
redirect_from: /blog/archive/2006/01/07/p-besk-hos-mina-analoga-frldrar
---

(This entry is in swedish)

Jag var hemma hos mina föräldrar över julen. Där finns inte någon
fungerande dator, och än mindre nån fungerande internetuppkoppling.

Ett par dar är det bara skönt att slippa vara uppkopplad, men sen
började jag få lite halvtråkigt och började knacka lite kod på min
medhavda laptop. Då vill man gärna ha tillgång till nätet för att kunna
läsa referensmanualer och annat..

Så.. tänkte jag, på nått sätt borde det väl gå att fixa åtminstone en
modemuppkoppling?

Laptopen har ett inbyggt modem. Tyvärr bara ett windowsmodem, så jag
började med att boota om till Windows. Filer jag plockar ned där kan jag
ju hämta in till Linux med NTFS-drivrutinen, tänkte jag.

Jag lyckades efter en stunds konfererande med min far hitta lappen med
modempoolsnummer och användarnamn/lösenord. Jag gissade lite bland de
tre eller fyra modempoolsnummer som stod uppskrivna (Telenordia, som väl
är uppköpta av Glocalnet nuförtiden, öhm, tror jag har bytt
modempoolsnummer ungefär fjorton gånger de senaste två-tre åren) och
lyckades komma fram till en modempool.

Jag skapade en fjärranslutning och petade in rätt användnamn och
lösenord, och ringde upp.

Pft! Ogiltigt användarnamn/lösenord.

Jaha, tänkte jag, men har inte Telia ett abbonemang där man inte behöver
något abbonemang, så att säga. Jo, "Telia Internet för Alla". Ringde
90200 och tryckte mig fram i talsvarsdjungeln, och fick tag i
telefonnumret till modempoolen.

Tut, tut, tut, tut, tyckte det numret. Gav upp för kvällen.

Nästa morgon pratade jag mer med min far, som först då erinrade sig att
"Öhm, ja just det, jag har ju sagt upp internetabbonemanget". Inte
konstigt att jag fick "ogiltigt användarnamn/lösenord".

Ringde Telias kundtjänst och kom fram efter 2 teliaminuter.

> Definition:
>
> 2 teliaminuter = 7 vanliga minuter

Naturligtvis så är "Telia Internet för Alla" inte för alla, utan bara
för Teliakunder. Och eftersom mina föräldrar även betalar för
abbonemanget till en annan operatör än Telia, så är de inte Teliakunder.

Blä!

Det visar sig också att man när man inte är Teliakund slipper listas på
[http://eniro.se](http://eniro.se). Däremot finns man på
[http://hitta.se](http://hitta.se). Ännu fler skäl att använda
[http://hitta.se](http://hitta.se), alltså.

Jag fick lösa min internetklåda genom att låna lite internet på skolan.

