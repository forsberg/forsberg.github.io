---
layout: post
title: 'Förstörd Världsbild'
tags: [in-swedish,aquarium]
redirect_from: /blog/archive/2006/04/08/frstrd-vrldsbild
---

För några månader sedan var jag och sambon och skulle handla fiskar till
mitt akvarium på en av de lokala djuraffärerna. Eller snarare, jag
skulle handla fiskar, och min stackars sambo fick vänta under tiden jag
väntade på att få handla fiskar.

Före mig i kön var ett äldre par som också skulle handla fiskar. De hade
med sig dotter och barnbarn. Barnbarnet var ungefär en meter gammalt.

Min sambo fick då höra följande konversation

En meter barn: *Mamma, mamma! Jag har hittat Nemo!!!!*

... lite senare:

Mormor till en meter barn: Hade du hittat någon fisk du tyckte om? Vi
kanske kan köpa en sådan?

En meter barn: *Jag vill ha NEEEEEMO!*

Här ser man hur akvariehandlaren genomgår en inre kris, lite som
Karl-Bertil Jonsson på julafton - "sälja en fisk som kommer att äta upp
alla andra fiskar? Näe! Rakryggat berätta sanningen? Jaa!"

Akvariehandlaren: *Jo, du förstår lille vän, att den här fisken är inte
så snäll mot andra fiskar i akvariet"*

..varpå en meter barn springer bort till mamma, storgråtandes:

*MAMMA! MAMMA! HAN SÄGER ATT NEMO ÄR ELAK!*

Snacka om förstörd världsbild.

