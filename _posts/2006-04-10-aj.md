---
layout: post
title: 'Aj!'
tags: [general,in-swedish]
redirect_from: /blog/archive/2006/04/10/aj
---

Redan i femman fick jag veta att jag inte har något bollsinne. Det var
min jumpalärare som berättade det för mig och min far på ett
kvartssamtal.

Nu verkar oförmågan ha smittat. Igår skulle Maria, min sambo, kasta en
boll på mig. Hon tänkte träffa lite lagom hårt i brösthöjd på mig, men
missade och träffade någon helt annanstans. Längre ned, typ.

Aj!

Jag blir nog tvungen att dra in hennes garnlicens i minst en vecka.

