---
layout: post
title: 'Nu vet jag hur set ser ut inuti moln'
tags: [in-swedish,soaring]
redirect_from: /blog/archive/2006/07/03/nu-vet-jag-hur-set-ser-ut-inuti-moln
---

Det är grått. Och två plusgrader varmt.

Jag ägnade söndagen åt segelflyg. Jag var inbokad som flygledare, vilket
betyder att jag tillsammans med en klubbmedlem till förväntas hålla
ordning på verksamheten på fältet. Lite flyga blev det dock ändå.

Först hängde jag med en av lärarna, Christian, upp som passagerare.
Baksitsen i Twin-Astir var faktiskt betydligt bekvämare än framsitsen,
men det var lite avogt att flyga - pedalerna satt liksom inte där jag
var van vid att de skulle sitta. Jag flög några termikvarv och lite
rakkurs, men mest var det Christian som flög - han skulle upp och flyga
moln, det var därför jag hängde med.

För att flyga moln måste man ha särskild behörighet, vilket Christian
har. Precis som hörs på namnet, så får man flyga upp i molnen, i stället
för att vara tvungen att ge sig iväg till nästa moln när man når till
molnbasen. Så det gjorde vi.

Det är en speciell upplevelse att flyga i moln. Alla visuella
referensramar försvinner, så det sinne man använder mest normalt sett
för att veta att man flyger försvinner. För mig, som är ovan vid
molnflygning, gav det effekten att jag satt en lång stund och trodde att
vi flög på rakkurs. Efter en stund frågade jag Christian vad vi gjorde
(han hade nämligen ett gyro att kolla på som talade om det för honom)

-   -   Vi ligger i en kraftig högersväng, och det har vi gjort en bra
        stund\*

Jahaja.

Rätt ballt faktiskt. Jag får nog fundera på att ta molnbehörighet så
småningom. Tyvärr kom vi aldrig upp på ovansidan av molnet, men utsikten
var helschysst ändå. Att flyga precis på sidan av ett moln var
jättehäftigt och vackert!

När vi kom ned tog jag en paus. Sen gjorde jag en landningsövning med
lärare vilket gick bra, varpå jag gjorde en EK-start, alltså en start
utan lärare. Tyvärr hittade jag ingen termik utan fick landa mer eller
mindre direkt.

