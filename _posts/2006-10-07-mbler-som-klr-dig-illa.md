---
layout: post
title: 'Möbler som klär dig.. Illa!'
tags: [general,in-swedish,review]
redirect_from: /blog/archive/2006/10/07/mbler-som-klr-dig-illa
---

Idag var jag åter en gång tvungen att brottas med vår TV-möbel. Den är
köpt på [Mio](http://www.mio.se) för några år sedan, och jag tror inte
de har modellen kvar. Det är bra, för den är nämligen totalpuckad;

Standardbredden för alla typer av stereo- och videopryttlar är 43
centimeter. Den här TV-möbeln har en öppning fram som är 42 centimeter
bred. Suck. Naturligtvis har den bara öppning för kablar på baksidan.

Jag får naturligtvis skylla mig själv som inte mätte innan köpet, men
man kan tycka att de som ritar TV-möbler borde kolla upp hur bred en
stereo typiskt är, och anpassa möbeln efter det. Puckon!

Efter en smått akrobatisk övning där jag först fick ta ut mellanhyllan
inklusive fästpluppar, därefter på diagonalen peta in hårddiskvideon,
för att sedan trycka upp den i taket på möbeln och pressa in hyllan
igen, varpå montering av hyllplupparna fick göras med hårddiskvideon
ståendes på hyllan fick jag i alla fall med en halv millimeter till godo
in min [KiSS DP-558](http://www.kiss-technology.com/?p=558&v=users), så
nu slipper jag ha den på golvet där den samlar damm. Puh!

