---
layout: post
title: 'Jag borde verkligen sluta hänga med till Snoddas'
tags: [general,in-swedish]
redirect_from: /blog/archive/2006/10/17/jag-borde-verkligen-sluta-hnga-med-till-snoddas
---

Det här inlägget är en fetdissning. Riktigt rejäl.

I Linköping finns en restaurang som heter Snoddas. De ligger vid
Vallarondellen, och har en Panpizza-buffe som är perfekt om man vill
skaffa en rejäl lunchkoma. Det har jag i alla fall tyckt hittills.

Jag äter oftast matlåda, men ibland hänger jag med mina kollegor, och
särskilt då om de ska till något ställe med god mat.

Det kriteriet tycker jag inte längre Snoddas uppfyller. Det kan ha att
göra med att allmänt börjat äta mer vegetariskt, men deras panpizzor som
oftast består av fett, korv och så nån korv, eller fett, korv och en
oliv, eller fett, korv och nån annan korv, alltså.. Näe! Inte gott!

Dessutom har salladsbuffen som ingår blivit sämre. Ingen fetaost = dålig
salladsbuffe. Till råga på allt så påstod de idag att mitt surt
insparade bonuskort där det bara saknades en stämpel för att jag skulle
få en gratismåltid inte gällde längre pga ägarbyte. Bra kundvård? Skulle
inte tro det.

Dyrt är det också. Sjuttifem spänn. Blä. Och inte har de något annat
gott att bjuda på heller.

Som sagt. Fetbort.

