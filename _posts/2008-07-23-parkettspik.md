---
layout: post
title: 'Plötsliga parkettgolv'
tags: [general,in-swedish]
redirect_from: /blog/archive/2008/07/23/parkettspik
---

![Parkettgolv?](/images/django2jekyll/migrated/blog-archive-2008-07-images-parkettspik.jpg-image_mini)Vi
håller på och bygger en brygga till släktens sommarhus. Det blir en
kombinerad pål- och flytbrygga, och om jag orkar kanske jag skriver nått
mer om det senare - det är mycket att tänka på.. och mycket att handla!

I fredags var jag och min far på [Byggmax](http://www.byggmax.se) i
Jönköping för att handla bland annat reglar, balkskor och spik. Vi
plockade på oss det vi skulle ha och så betalade jag. Kostade ungefär
7000. Jag tänkte inte så mycket på det då jag vet att bryggan är
budgeterad till ungefär 30000.

På vägen därifrån tog jag upp kvittot och tittade igenom det, och blev
mycket förvånad då det visar sig att jag enligt kvittot handlat 7
förpackningar parkettgolv á 760 SEK, inte 7 förpackningar ankarspik á 47
SEK... det blev till att snabbt vända och få den saken åtgärdad vilket
förvisso gick lätt förutom att kassören inte ens frågade om jag ville ha
pengarna insatta på kortet utan i stället gav mig nästan 5000 i
kontanter. Jag tycker inte om kontanter.

Av detta lär jag mig att jag bör hålla lite koll på vad saker kostar när
jag betalar.. \


