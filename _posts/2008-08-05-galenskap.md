---
layout: post
title: 'Galenskap'
tags: [general,in-swedish]
redirect_from: /blog/archive/2008/08/05/galenskap
---

I måndags satt jag i en kanot halvfull med regnvatten iförd
vadarstövlar, tre lager kläder innanför regnstället och ytterst en
flytväst. Kanoten befann sig mellan två rader av i en dyig sjöbotten
nedbankade pålar och jag ägnade mig åt att med hjälp av bland annat en i
tre platspåsar insvept sladdlös skruvdragare borra hål i och montera
reglar mellan nämnda pålar. Regnet öste ned, uppifrån, bakifrån,
framifrån, från sidan och dessutom skvätte det in i ansiktet på mig när
regnet träffade reglarna och studsade därifrån in under kepsen. Dessutom
blåste det. Jättemycket.\

Redan ett par timmar tidigare hade jag noterat att höger vadarstövel
hade ett hål, så min högra fot var sjöblöt.\

Vad som var värre var att jag någonstans där insåg att jag dessutom hade
roligt, och med den insikten följde också insikten att jag definitivt
passerat gränsen för grov galenskap :-).

\


