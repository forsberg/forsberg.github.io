---
layout: post
title: 'Personnummer för inrikes SJ-resor? Nej tack!'
tags: [in-swedish]
redirect_from: /blog/archive/2008/11/29/sj-personnummer
---

Leif Nixon skriver i sin blogg [Tankar från
rooten](http://tankar-fran-rooten.blogspot.com) om hur vi [kommit ett
steg närmare
sovjet](http://tankar-fran-rooten.blogspot.com/2008/11/ett-steg-nrmare-sovjet.html)
eftersom [SJ ska börja kräva legitimation för inriker
resor](http://www.svd.se/resor/nyheter/artikel_2006823.svd).

Förutom att jag liksom Nixon är irriterad över att SJ genom sin
monopolställning kan bestämma sin egen prispolitik och hitta på allsköns
dumheter ostraffat, så funderar jag också över integritetsaspekten, och
över hur de har tänkt att hantera personer utan svensk legitimation?

Om vi tar integritetsaspekten först, så undrar jag om SJ verkligen har
tänkt igenom vad som kan hända om information om människors resemönster
kommer på vift. Med biljetterna kopplade till personnummer kan man helt
plötsligt följa enskilda personers resemönster - vill vi verkligen det?

SJ kommer säkert att påstå att personnumren *naturligtvis* är skyddade
och att bara auktoriserad personal får läsa dem. Men samtidigt måste
samtliga konduktörer kunna läsa ut personnumret vid varje enskild resa.
Personal på kundtjänst måste förmodligen kunna söka på personnummer för
att kunna hantera ärenden.

Vill du verkligen att alla konduktörer ska känna till din ålder? Vill du
att de ska känna till ditt kön? Var du är född? Vill du att de ska kunna
slå upp din hemadress?

Låt oss anta att du lever gömd och under hot, och att de du gömmer dig
för känner till ditt personnummer. Alltid finns det nått rötägg på SJ
som kan mutas att hämta ut information om att du som gömmer dig kommer
att resa mellan Burträsk och Överkalix med ankomst 21:11 den 5/5 2009,
du sitter i vagn 5 plats 17. Bra va?

Om vi lämnar integritetsaspekten, och i stället funderar över det rent
praktiska, så undrar jag om SJ är medveten om att det är supersvårt att
få en svensk legitimation om man är utlänning och bor i Sverige. Ska man
inte få åka tåg om man är från Kanada och jobbar i Sverige?

Jag kommer också att vara besvärlig och vägra visa legitimation på
tåget. Personnumren ska användas med måtta!

